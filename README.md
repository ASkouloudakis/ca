# Συνεργατικές εφαρμογές

Το μάθημα γίνεται με εκπόνηση ατομικών και συνεργατικών εργασίων που περιγράφονται στην παρακάτω ενότητα

[Τηλεδιάσκεψη, ανακοινώσεις, απορίες, και πρόγραμμα συναντήσεων](https://github.com/courses-ionio/ca/issues)

[Οδηγίες και απαντήσεις σε συχνές απορίες](https://courses-ionio.github.io/help/) για την παράδοση της εργασίας

# Syllabus

**Περιγραφή:** Διάδραση ανθρώπου-υπολογιστή. Συνεργατικά Συστήματα. Ταξινόμηση Χώρου-Χρόνου. Ασύγχρονα και Σύγχρονα Χαρακτηριστικά Ηλεκτρονικής Συνεργασίας. Πεδία Εφαρμογής (Ψυχαγωγία, πολιτισμός, εκπαίδευση, υγεία).

**Μέθοδος διδασκαλίας:** project.

**Συντονιστής συστημάτων τηλεεκπαίδευσης:** [Κωνσταντίνος Πατηνιώτης](https://github.com/c15pati)

**Βιβλίο μαθήματος:** 

* [Ο Προγραμματισμός της Διάδρασης](https://www.mibook.org), ΕΥΔΟΞΟΣ: 68371436, κεφ.1ο Ορισμός, κεφ.5ο Μοντέλα.

# Εργασίες-παραδοτέα-προθεσμίες
Οι εργασίες είναι ο βασικός πυλώνας του μαθήματος, γιατί υπάρχουν γνώσεις και δεξιότητες που μεταδίδονται μόνο μέσα από την πρακτική εξάσκηση με ένα αντικείμενο, ενώ ακόμη και η ίδια η θεωρία μπορεί να γίνει καλύτερα κατανοητή μόνο με την πρακτική εφαρμογή της.

1. [Βιογραφικό](https://courses-ionio.github.io/projects/cv/): Το Α έχει προθεσμία στο τέλος της 1ης εβδομάδας και το Β της 9ης εβδομάδας.

2. [Οδηγός σπουδών τμήματος](https://github.com/ioniodi/guide): Ομαδική εργασία, όπου το πολύ εύκολο-εύκολο-δύσκολο έχουν προθεσμία αντίστοιχα στος τέλος της 2-5-8ης εβδομάδας.

Για τις παραπάνω προθεσμίες δεν γίνεται να υπάρξει καμία παράταση καθώς η ολοκλήρωση του κάθε παραδοτέου είναι απαραίτητη για τον εστιασμένο προσδιορισμό του επόμενου. Φυσικά, το σύστημα είναι πάντα ανοιχτό σε αλλαγές και βελτιώσεις για παραδοτέα που έχετε στείλει ήδη, οπότε σας ενθαρρύνουμε να στείλετε το παραδοτέο στην ώρα του, ακόμη και αν δεν είστε απόλυτα ευχαριστημένοι με το περιεχόμενο του. 

# Ατομική αναφορά
Η ατομική αναφορά θα πρέπει να σταλεί-ενημερωθεί στο τέλος της 1ης-6ης-9ης εβδομάδας σε αυτό εδώ το αποθετήριο στον φάκελο `projects`, σύμφωνα με τις [οδηγίες αποστολής παραδοτέου](https://courses-ionio.github.io/help/submit/). Η ατομική αναφορά περιέχει λινκ προς τα επιμέρους αποθετήρια των παραδοτέων, καθώς και επιπλέον τεκμηρίωση για τις ενέργειες που κάνατε (=λινκ σε αρχεία ή/και αιτήματα ενσωμάτωσης) και ανεξάρτητα από τον βαθμό ολοκλήρωσης στα ζητούμενα.

Για τον υπολογισμού του τελικού βαθμού θα εξετάσουμε την ποσότητα/ποιότητα ολοκλήρωσης για όλα τα ζητούμενα όπως φαίνονται στην ατομική αναφορά σας και κυρίως την συστηματική (=εβδομαδιαία) προσπάθεια όπως φαίνεται στα αποθετήρια σας, καθώς και την ποιότητα-ποσότητα συνεργασίας στο κεντρικό και στα αποθετήρια των συναδέλφων σας. Για τον υπολογισμό του βαθμού συνεργασίας εξετάζουμε τόσο την μέθοδο αποστολής των αλλαγών όσο και την εποικοδομητική συνεργασία με άλλους χρήστες. Για παράδειγμα, βαθμολογούνται αρνητικά μαζικές παραδόσεις πάνω στην προθεσμία καθώς και τα πολλά λάθη ειδικά αν υπάρχουν σχετικές οδηγίες, ενώ βαθμολογούνται θετικά σταδιακές παραδόσεις και συνεχείς βελτιώσεις σε όλη την διάρκεια του μαθήματος, καθώς και συμβουλές-διορθώσεις-βελτιώσεις προς άλλους χρήστες.

# Βαθμολόγηση
| Παραδοτέο |	Βαθμός |
| --- | --- |
| 1 | 20% |
| 2 | 80% |

Παρακαλώ **μην πειράξετε** το παρόν αρχείο, αλλά δημιουργήστε νέο στο φάκελο σας σύμφωνα με τις [οδηγίες](https://courses-ionio.github.io/help/guide/).
